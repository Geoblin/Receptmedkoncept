Klassiska köttbullar


Svensk klassiker nummer ett! Alla älskar vi köttbullar och de passar till allt från middag till aptitretare! 
Lätta att variera med kryddor och olika tillbehör. Favoritrecept!


 Ingredienser
4 portioner
1 1/2 dl mjölk
5 msk ströbröd
500 g nöt- eller blandfärs
1/2 gul lök (skalad och riven)
1 ägg
1 tsk salt
1 krm peppar
1/2 tsk socker
smör eller margarin
Serveringsförslag
kokt potatis eller potatismos
lingonsylt
pressgurka
För alla

Innehåller gluten.
Gör laktosfri: välj laktosfria produkter av mjölk och matfett.
Gör mjölkproteinfri: byt ut mjölk och matfett mot mjölkproteinfria ersättningsprodukter.
Gör äggfri: uteslut ägget.

Näringsvärdet är beräknat inklusive potatismos, lingonsylt och pressgurka.


Gör så här
Blanda mjölk och ströbröd. Låt svälla i 10 minuter. Tillsätt färs, lök, ägg, salt, peppar och socker i ströbrödsblandningen. Arbeta färsen smidig.
Fukta händerna med kallt vatten och forma köttbullar. Stek några i taget i matfett, 
skaka pannan då och då så att köttbullarna rullar runt och håller sig runda.
Serveringsförslag: Servera köttbullarna med kokt potatis eller Potatismos , Lingonsylt och Pressgurka.
