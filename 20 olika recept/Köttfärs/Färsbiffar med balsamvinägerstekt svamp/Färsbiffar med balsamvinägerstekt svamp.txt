Färsbiffar med balsamvinägerstekt svamp 

Färsbiffar går hem hos de flesta. Här äts dem med ett klassiskt tillbehör så som potatismos, och ett lite mera modernt tillbehör; 
balsamvinägerstekt svamp. Låt färska champinjoner stekas med lök och balsamvinäger, och tillsätt lite persilja innan servering. 
Ett perfekt tillbehör till biffar helt enkelt. 


 Ingredienser
4 portioner
Mos
900 g mjölig potatis
2 1/2 dl mjölk
1 msk smör
Biffar
1 ägg
1/2 dl mjölk
2 msk ströbröd
1 vitlöksklyfta
ca 500 g nötfärs
1/2 tsk salt
2 krm peppar
1 msk olja
Svamp
250 g färska champinjoner
1 gul lök
1 msk smör eller olja
2 msk balsamvinäger
1 förp färsk persilja (à 20 g)
1/2 förp cosmopolitansallad
För alla

Innehåller ägg.
Gör glutenfri: välj glutenfritt ströbröd.  
Gör laktosfri: välj laktosfri mjölkdryck. Välj laktosfritt matfett eller välj olja.
Gör mjölkproteinfri: byt ut mjölk mot mjölkproteinfri ersättningsprodukt. Välj mjölkproteinfritt matfett eller välj olja.


Gör så här
Sätt ugnen på 200°C.
Mos: Koka upp vatten i en kastrull. Skala potatisen och dela den i jämnstora mindre bitar. 
Lägg potatisen i kastrullen och låt småkoka under lock tills den är mjuk. 
Biffar: Blanda ägg och mjölk och rör sedan i ströbrödet. Låt svälla någon minut. Riv vitlöksklyftan fint. 
Blanda ströbrödsblandningen med färs, vitlök, salt och peppar. Forma färsen till 2 biffar per portion.
Bryn biffarna i oljan i en stekpanna. Stek biffarna klart mitt i ugnen ca 10 minuter, eller tills innertemperaturen på biffarna är 70°C.
Mos: Häll av vattnet och låt potatisen ånga av utan lock. Värm mjölken.
Mosa potatisen med en potatisstöt eller vispa försiktigt sönder den med elvisp. Tillsätt den varma mjölken och smaka av med salt och peppar. 
Vispa moset luftigt.
Svamp: Skär svampen i skivor. Skala och skiva löken. Fräs svamp och lök i smöret i en stekpanna. Häll över vinägern och drag av pannan från plattan. 
Krydda med salt och peppar. Hacka persiljan och vänd ner.
Skär salladen i bitar.
Servera biffarna med mos, svampfräs och sallad.
Tips
Smaksätt gärna färsen med lite dijonsenap.