Kebabspett med couscous och currydipp


Kebab till folket! Snabbmat hemma istället för ute. Spetten steks i pannan, couscous kokas i spiskummin och en dipp med 
smak av curry rörs ihop. Sedan är middagen serverad!


 Ingredienser
4 portioner
2 1/2 dl lätt crème fraiche
2 tsk curry
salt
peppar
2 förp kebabspett (à 360 g)
1/2 msk olja
1 gul lök
1/2 msk olja
1 tsk spiskummin
1/2 grönsaksbuljongtärning
4 port couscous
1 gurka
För alla

Kontrollera noga innehållet i buljongen.
Fri från ägg.
Gör glutenfri: välj glutenfri couscous.
Gör laktosfri: välj laktosfri crème fraiche.
Gör mjölkproteinfri: byt ut crème fraiche till mjölkproteinfri ersättningsprodukt.


Gör så här
Blanda crème fraiche och curry och smaka av med salt och peppar.
Stek spetten ca 10 minuter i oljan i en stekpanna, vänd då och då.
Skala och hacka löken och fräs i oljan i en kastrull någon minut. Tillsätt spiskummin, smulad buljongtärning och vatten enligt anvisning 
på couscousförpackningen. Låt koka upp och häll i couscousen, ta av från plattan. Låt stå och dra ca 5 minuter.
Skär gurkan i tärningar och vänd ner i currydippen eller servera bredvid.
Servera dippen med spett och couscous.
