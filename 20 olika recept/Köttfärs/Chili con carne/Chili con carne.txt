Chili con carne

Chili con carne är en mustig och het gryta med köttfärs, chili, vita bönor, paprika och tomater. 
Detta klassiska mexikanska recept är både lättlagat och uppskattat av dina middagsgäster.


 Ingredienser
4 portioner
2 gula lökar
350 g nötfärs
1 msk olja
färsk eller torkad chili (efter smak)
1 tsk paprikapulver
1 krm svartpeppar
3/4 tsk salt
1 msk japansk soja
1 burk hela tomater (à 400 g)
2 burkar vita bönor i tomatsås (à 440 g)
Till servering
salladskål
hackad persilja
sås på vinägrett
Tillbehör
jalapeñopeppar
chips eller brytbröd
För alla

Anpassa tillbehören efter allergi/intolerans. I övrigt fri från gluten, laktos, mjölkprotein och ägg.


Gör så här
Skala och hacka lökarna. Bryn färsen i oljan i en gryta, gärna av gjutjärn, tills den fått fin färg. Blanda ner löken och låt den steka med en stund. 
Smaka av med chili, paprika, svartpeppar, salt och soja.
Tillsätt tomaterna och låt alltsammans koka ihop tills smaken är mustig och röran blivit tjock. Ju längre koktid, desto fylligare smak.
Tillsätt bönorna och låt alltsammans bli varmt. Smaka av med mer kryddor om så behövs.
Till servering: Servera rätten rykande het med tillbehören och en sallad med strimlad salladskål, rikligt med hackad persilja och en vinägrettsås.
