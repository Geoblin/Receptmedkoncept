Fiskgryta med saffran och vitt vin

Klimatsmart
Under 45 min
13 ingredienser
Medelsvår

En god fiskgryta går sällan av för hackor. Denna variant innehåller saffran, vin, tomater, sej och dill, 
för att nämna några smaker. Grytan serveras tillsammans med kokt potatis.

 Ingredienser
4 portioner
900 g potatis
1/2 påse salladslök (à 125 g)
1 rödlök
1 msk olja
1 vitlöksklyfta
1 förp saffran (à 1/2 g)
1 dl vitt matlagningsvin
1 burk hela tomater (à 400 g)
2 1/2 dl fiskbuljong (vatten och tärning eller fond)
2 dl crème fraiche
600 g sej
1 citron
1 förp färsk dill (à 20 g) 


Gör så här
Skala och koka potatisen i saltat vatten.
Ansa och skiva salladslöken. Skala och skär rödlöken i skivor. Fräs rödlöken i oljan i en gryta och pressa i vitlöken.
Rör i saffran och tillsätt vinet. Låt koka upp. Rör ner tomater, fiskbuljong och crème fraiche och låt sjuda 3 minuter under omrörning.
Skär sejen i ca 3 cm stora bitar. Lägg fiskbitarna och salladslöken i grytan och sjud under lock ca 5 minuter.
Skär citronen i klyftor.
Grovhacka dillen och rör ner i grytan och servera med potatis och citronklyftor.
