 
Laxfilé i ugn med citron

Under 30 min
5 ingredienser
Enkel

Somrig laxfilé i ugn smaksatt med syrlig citron. Laxfilén tar 25 minuter i ugnen, så du hinner koka perfekt färskpotatis och förbereda 
övriga tillbehör under tiden. Servera laxen med potatis och en god sås, och gärna en härlig grönsallad!

Ingredienser
8 portioner
ca 1 1/4 kg färsk laxfilé utan skinn
2 msk olja
1 1/2 tsk salt
1 tsk svartpeppar
1 msk finrivet citronskal 

Gör så här
Detta recept är en del i Söndagspreppen, ett smart sätt att förbereda flera rätter för att vinna tid senare i veckan. 
Som t ex i  Lax med rostad färskpotatis, rödbetor och picklad gurka eller Paj med rödbetor, getost och lax.
Sätt ugnen på 175°C.
Lägg laxen i en smord ugnsform. Ringla över olja och strö över salt, peppar och citronskal.
Ställ in i ugnen ca 25 minuter eller tills laxen har en innertemperatur på 56°C.
