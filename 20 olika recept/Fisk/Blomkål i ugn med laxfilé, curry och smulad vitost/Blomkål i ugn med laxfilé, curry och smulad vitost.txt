Blomkål i ugn med laxfilé, curry och smulad vitost

Att laga hela måltiden på samma plåt i ugnen, det blir gott och är enkel matlagning. Blomkålen får härlig smak och gul färg av curryn 
och liten krämighet av vitosten och lax i ugn smakar alltid gott. 
Servera gärna med rostad mandel och mangold.


 Ingredienser
4 portioner
1 blomkålshuvud (à ca 800 g)
50 g smör
2 msk olivolja
1 msk curry
salt
peppar
1 förp kokta kikärtor (à 390 g)
4 port laxfilé (à ca 140 g)
150 g vitost hel bit (10%)
1 kruka gräslök
1 dl flagad rostad mandel
2 dl matyoghurt
65 g röd mangold 



Gör så här
Tina laxen (om fryst används).
Sätt ugnen på 225˚C. Sätt in en långpanna mitt i ugnen. 
Ansa och skär blomkålshuvudet i ca 4 cm tjocka klyftor.
Smält smöret tillsammans med oljan i en kastrull och blanda med curryn.
Lägg blomkålsskivorna i den förvärmda långpannan. Pensla med currysmöret och krydda med salt och peppar. Sätt in mitt i ugnen i 8 minuter.
Häll kikärtorna i ett durkslag, spola dem i kallt vatten och låt rinna av.
Lägg kikärtor och lax på plåten. Krydda laxen med salt och peppar. Smula osten över blomkålen och kikärtorna. 
Sätt in plåten mitt i ugnen 8 minuter eller tills laxen har en innertemperatur på 56˚C.
Skär gräslöken fint.
Strö gräslök och mandel på plåten och servera med yoghurt och röd mangold.
Tips
Blanda lite mango chutney i yoghurten.