Fetaostbakad lax med gräslökscrème och potatis

Lättlagad och snabb vardagslax som lagar sig själv i ugnen. Servera ugnslaxen med kräm gjord av crème fraiche och färsk gräslök och gärna kokt potatis.


 Ingredienser
4 portioner
900 g potatis (gärna delikatess)
600 g laxfilé i bit
svartpeppar
150 g fetaost
1 förp färsk gräslök (à 20 g)
2 dl lätt crème fraiche
salt
För alla

Fri från gluten och ägg. Innehåller mjölkprotein.
Gör laktosfri: välj laktosfria produkter av fetaost och crème fraiche.


Gör så här
Sätt ugnen på 225°C.
Koka potatisen.
Lägg laxen i en ugnsform, krydda med peppar och smula över fetaosten. Sätt in formen mitt i ugnen tills laxens innertemperatur är 56°C, ca 23 minuter.
Strimla gräslöken, rör ihop den med crème fraichen och smaka av med salt.
Servera laxen med potatis och gräslökscrème.
