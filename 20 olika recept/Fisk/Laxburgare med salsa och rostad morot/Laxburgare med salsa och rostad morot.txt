Laxburgare med salsa och rostad morot


Snabblagad och smakrik fiskmåltid. Till laxburgarna serveras ugnsbakade potatisklyftor och morötter samt den krispiga kålen pak choi. 
Servera laxburgarna med frisk och kryddig salsa av mango och ananas.


 Ingredienser
4 portioner
2 bakpotatisar (à ca 300 g)
500 g morötter (gärna små)
1 msk olja
salt
svartpeppar
2 förp laxburgare (à 220 g)
250 g pak choi
1 förp salsasås (gärna med mango, papaya & ananas, à 220 g)
För alla

Kontrollera noga innehållet i burgarna.
Fri från gluten, laktos och mjölkprotein. Innehåller ägg.


Gör så här
Sätt ugnen på 225°C och sätt in en plåt.
Skär potatisen i klyftor. Skölj, ansa och dela morötterna på längden.
Blanda potatis, morötter och olja i en bunke och krydda med salt och peppar.
Häll ut på den varma plåten och rosta i ugnen tills potatisen är mjuk, ca 25 minuter.
Tillaga burgarna enligt anvisningen på förpackningen.
Strimla pak choien.
Servera burgarna med rostad potatis och morot, pak choi och salsa.
