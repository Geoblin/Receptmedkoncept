En klassisk grekisk sallad med oliver, paprika, fetaost och rödlök kommer här, 
i kombination med oreganodoftande kyckling och kokt ris. 
Smaklig spis!


 Ingredienser
4 portioner
Kyckling
4 kycklingfiléer
1/2 msk olja
1 tsk torkad oregano
salt
peppar
Yoghurt
1 vitlöksklyfta
2 dl matyoghurt
Grekisk sallad
250 g tomatmix
1 grön paprika
1 rödlök
150 g fetaost
1 tsk honung
2 msk balsamvinäger
1 msk olivolja
1 msk tomatpuré
1 förp kalamonoliver (à 240 g)
65 g mâchesallad
För alla

Fri från gluten och ägg.
Gör laktosfri: välj laktosfria produkter av yoghurt och ost.
Gör mjölkproteinfri: byt ut yoghurt till mjölkproteinfri ersättningsprodukt. Byt ut fetaost mot mjölkproteinfritt ostalternativ.


Gör så här
Koka riset enligt anvisningen på förpackningen.
Kyckling: Stek kycklingen i oljan i en stekpanna ca 8 minuter, eller tills den har en innertempereratur på 72°C, vänd då och då. 
Krydda med oregano, salt och peppar. 
Yoghurt: Pressa vitlöken i yoghurten och smaka av med salt och peppar.
Grekisk sallad: Skär tomaterna i halvor. Dela, kärna ur och skär paprikan i bitar. Skala och skär löken i tunna skivor. Smula fetaosten grovt.
Blanda honung, vinäger, olivolja och tomatpuré i en kastrull och värm. Rör i tomaterna och paprikan. 
Ta av kastrullen från värmen och vänd ner osten och oliverna.
Servera kycklingen med ljummen grekisk sallad, yoghurt, ris och sallad.
