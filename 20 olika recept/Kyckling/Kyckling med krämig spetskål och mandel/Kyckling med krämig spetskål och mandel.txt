Kyckling med krämig spetskål och mandel


Kyckling och rosmarin passar oerhört bra ihop, det är sedan gammalt. 
Att spetskål i vin, timjan och grädde skulle vara en lika ljuv kombo kommer du att få upptäcka här. 
Rätten toppas med hackad mandel.


 Ingredienser
4 portioner
4 port matvete
Spetskål
250 g spetskål
1/2 påse salladslök
1/2 msk olja
2 msk hackad färsk timjan
1 dl vitt matlagningsvin
2 1/2 dl vispgrädde
1 dl riven grana padano
salt
peppar
1 dl skållad hel mandel
Kyckling
600 g snabbfilé av kyckling
1/2 msk olja
1 tsk torkad rosmarin
2 vitlöksklyftor
För alla

Gör glutenfri: byt matvete mot ris eller annat glutenfritt gryn.
Gör laktosfri: välj laktosfri grädde.
Gör mjölkproteinfri: byt ut grädde och ost mot mjölkproteinfria ersättningsprodukter.
Gör äggfri: känsliga äggallergiker bör välja ost utan konserveringsämnet E1105 Lysozym.


Gör så här
Koka matvetet enligt anvisningen på förpackningen.
Spetskål: Ansa och skär kålen i mindre bitar och salladslöken i skivor. Fräs kålen i oljan i en kastrull. Hacka och rör i timjanen. 
Sänk värmen och tillsätt vinet och grädden. Låt sjuda 5 minuter och rör därefter i osten och salladslöken. Smaka av med salt och peppar.
Kyckling: Stek kycklingen i oljan i en stekpanna ca 8 minuter, vänd då och då, krydda med rosmarin, salt och peppar. 
Pressa vitlöken i pannan i slutet av stekningen.
Spetskål: Grovhacka mandeln och strö den över kålen.
Servera kålen med kyckling och matvete.
Tips
Ringla lite honung över kålen när den steks. Mandeln kan rostas i en stekpanna.
