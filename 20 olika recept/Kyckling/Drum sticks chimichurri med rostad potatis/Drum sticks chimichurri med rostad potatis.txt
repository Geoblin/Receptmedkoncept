Drum sticks chimichurri med rostad potatis

Allt på en plåt, enklare än så blir det inte att laga maten. Potatis, morötter och kyckling görs här på samma plåt i ugnen. 
Kycklingen kryddar du med lite extra med smaksatt kryddig grillsås.
 Servera med de ugnsrostade grönsakerna och vitlökssås.


 Ingredienser
4 portioner
900 g delikatesspotatis
350 g morötter
1 msk olja
salt
svartpeppar
2 förp kycklingben (à 900 g)
1 förp chimichurri grillsås/marinad (à 200 g)
1 förp kall vitlökssås (à 200 g)
För alla

Fri från gluten. Innehåller laktos, mjölkprotein och ägg.


Gör så här
Sätt ugnen på 225°C.
Blanda potatis, morötter (skär morötterna i mindre bitar om de är stora) och olja i en bunke. Krydda med salt och peppar och häll ut på en plåt. 
Blanda kyckling och grillsås i bunken och lägg kycklingen på potatisen och morötterna. 
Sätt in plåten mitt i ugnen tills kycklingbenens innertemperatur är 82°C inne vid benet, ca 25 minuter.
Servera kyckling, potatis och morötter med vitlökssås.
Tips
Gör egen chimichurri.