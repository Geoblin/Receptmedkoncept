Kycklingfilé med krämig vitlökspotatis

Mmm, potatis i en krämig vitlöks- och persiljesås går sannerligen inte av för hackor. 
Passar utmärkt till stekt kyckling som smaksätts med timjan, salt och peppar. Smaklig måltid!


 Ingredienser
4 portioner
900 g delikatesspotatis
2 dl crème fraiche
1 vitlöksklyfta
salt
peppar
1/2 förp färsk persilja (à 20 g)
4 snabbfiléer av kyckling
1/2 msk olja
1/2 tsk torkad timjan
250 g körsbärstomater
För alla

Fri från gluten och ägg.
Gör laktosfri: välj laktosfri crème fraiche.
Gör mjölkproteinfri: byt ut crème fraiche till mjölkproteinfri ersättningsprodukt.


Gör så här
Tvätta och koka potatisen.  
Blanda crème fraiche och pressad vitlök. Krydda med salt och peppar. Hacka persiljan och vänd ner. 
Stek kycklingen i oljan i en stekpanna ca 10 minuter vänd då och då. Krydda med timjan, salt och peppar. 
Häll av potatisen, dela den och vänd ner i crème fraichen. Dela tomaterna och vänd ner. 
Servera den varma potatissalladen med kycklingen. 
