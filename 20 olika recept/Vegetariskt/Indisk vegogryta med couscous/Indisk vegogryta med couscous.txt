Indisk vegogryta med couscous

Smakrik och snabb att laga är denna Indieninspirerade gryta som innehåller både vegobitar och blomkål. 
Perfekt tandoorismak ger den färdiga såsen och till det serveras 
couscous med vackert röda granatäppelkärnor.


 Ingredienser
4 portioner
Couscous
4 dl vatten
2 tsk spiskummin
2 msk olivolja
2 krm salt
4 dl couscous
1 kruka mynta
1 granatäpple
1 förp tandoorisås (à 350 g)
200 ml kokosmjölk
1 förp opanerade vegobitar (à 300 g)
300 g fryst blomkål
För alla

Kontrollera noga innehållet i tandoorisåsen och vegobitarna.
Fri från ägg. Innehåller laktos och mjölkprotein.
Gör glutenfri: välj glutenfri couscous eller annat glutenfritt gryn.


Gör så här
Couscous: Koka upp vatten (gärna i en vattenkokare för att spara tid).
Blanda vatten, spiskummin, olivolja och salt. Häll blandningen över couscousen. Täck med plastfolie och låt svälla ca 20 minuter. Rör om då och då. 
Koka upp tandoorisåsen med kokosmjölken i en kastrull och låt sjuda 5 minuter. 
Couscous: Hacka myntan och kärna ur granatäpplet och blanda med couscousen. 
Häll vegobitar och den frysta blomkålen i såsen i kastrullen och låt sjuda 5 minuter. 
Servera grytan med couscousen.

