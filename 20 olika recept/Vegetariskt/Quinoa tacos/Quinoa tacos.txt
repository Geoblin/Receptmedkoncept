Quinoa tacos


Variera dina vegotacos genom att göra färs på quinoa. Fyll tortillas med smak av rödbeta eller morot med smarrig quinoafärs och goda tillbehör.
 Så enkelt och gott!


 Ingredienser
4 portioner
Tacofärs av quinoa
2 1/2 dl röd quinoa
1/2 grönsaksbuljongtärning
1 msk olja
1 påse taco kryddmix (à 28 g)
Tillbehör
1 förp majskorn (à 150 g)
1 avokado
1 förp körsbärstomater (à 250 g)
1 knippe rädisor (à ca 300 g)
1/2 galia- eller honungsmelon
1 förp medium tortillabröd (gärna med smak av rödbeta eller morot)
150 g blandad sallad
2 dl gräddfil
1 förp dippsås (gärna nacho ostdipp) à 250 g
1 burk medium salsa (gärna ananassalsa) à 230 g
För alla

Kontrollera noga innehållet i buljongen, kryddmixen och ostdippen.
Fri från ägg. Innehåller laktos och mjölkprotein.
Gör glutenfri: välj glutenfritt tortillabröd.



Gör så här
Quinoa: Koka quinoa enligt anvisningen på förpackning med buljongtärningen.
Sätt ugnen på 225°C.
Rör ner oljan i quinoan och bred ut på en plåt. Rosta quinoan mitt i ugnen ca 15 minuter Rör om en gång under tiden. Ta ut plåten och rör i tacokryddan.
Tillbehör: Häll av majsen. Dela, kärna ur och gröp ur avokadon. Skär den i tärningar. Skär tomaterna i skivor och ansa och skär rädisorna i skivor. 
Skär melonen i bitar. 
Servera tortillabröden med grönsakerna, övriga tillbehör och quinoan.
Tips
Avokadon kan blandas med lite hackad chili.