Lufsa med rotfrukter och fetaostsallad

Supergod lufsa med fina rotfrukter som potatis, palsternackor och morötter som ger lufsan fin smak. 
Servera gärna med en klassisk fetaostsallad med paprika, tomater och rödlök.


 Ingredienser
4 portioner
smör eller margarin (till formen)
2 ägg
6 dl mjölk
1 tsk salt
3 dl vetemjöl
1 kruka oregano
500 g potatis
2 palsternackor (à ca 150 g)
3 morötter (à ca 100 g)
Sallad
400 g romanticatomater
1 rödlök
1 grön paprika
1/2 msk olivolja
1/2 msk rödvinsvinäger
1 förp fetaost (à 150 g)
För alla

Innehåller gluten och ägg.
Gör laktosfri: välj laktosfria produkter av smör, mjölk och ost.
Gör mjölkproteinfri: byt ut smör, mjölk och ost mot mjölkproteinfria ersättningsprodukter.


Gör så här
Sätt ugnen på 225°C.
Smörj en ugnsform, ca 20x30 cm, med matfettet (för 4 port).
Vispa ihop ägg, 1 1/2 dl av mjölken och salt (för 4 port). Tillsätt vetemjölet och vispa till en slät smet. Vispa ner resten av mjölken. 
Grovhacka hälften av oreganon och rör ner den i smeten.
Tvätta potatis, palsternackor och morötter och riv dem grovt på ett rivjärn. Blanda ner rivet i smeten. Häll smeten i formen.
Grädda mitt i ugnen ca 35 minuter eller tills ytan är knaprig och har fått fin färg.
Sallad: Skär tomaterna i halvor och skala och skiva rödlöken. Dela, kärna ur och skär paprikan i bitar. Grovhacka resten av oreganon. 
Blanda tomater, lök, paprika och oregano med olivolja och vinäger. Smula fetaosten över salladen.
Servera lufsan med salladen.
